Studio della laminetta di piombo iscritta in latino, rinvenuta negli scavi del 1988 sul sito della villa romana in località Fontanaccia (Allumiere), nell' interro di una sepoltura « a cappuccina » : dati di scavo relativi alla sepoltura e al corredo ad essa pertinente (il contesto risale probabilmente alla seconda metà del 2° sec.
d. C.
), esame della grafia dell' iscrizione sulla laminetta, riconducibile alla seconda metà del 2° sec., del testo, che contiene una maledizione contro un certo Quinto, servo nel latifondo di Agrippino, e riflessioni sull' autore del testo.
L' indagine prosopografica consente di ipotizzare che l' Agrippino menzionato dalla « defixio » sia Claudius Cas(s)ius Agrippinus, nipote di C. Auidius Cassius, a cui forse poteva essere appartenuta la villa

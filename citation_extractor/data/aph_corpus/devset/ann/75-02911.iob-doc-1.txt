Attraverso la rassegna delle interpretazioni tradizionali, dei riferimenti testuali, dei profili linguistici e dei modelli culturali si difende la genuinità dell' espressione di Labeone « res se mouentes » di D.
21, 1, 1 pr., che indica i beni capaci di movimento autonomo, cioè animali e schiavi, come categorie di « res » suscettibili di redibitoria.
Grazie poi all' analisi della definizione labeoniana di « morbus », « uitium », « uitium corporis » e « uitium animi », si evidenzia come Labeone includa nel concetto di « malattia » sia i processi patologici temporanei sia le invalidità permanenti, non distinguendo tra « morbus » e « uitium » e introducendo una nuova concezione non formalistica che sottolinea la diminuzione di funzionalità come importante, comunque, ai fini redibitori
